## typora:

typora یک نرم افزار رایگان است که برای قالب بندی و مدیریت متن از آن استفاده میشود و امکانات مناسبی را در اختیار ما قرار میدهد اما کار کردن با آن ساده است. این نرم افزار بر خلاف نرم افزار های مدیریت متن حرفه ای دارای امکاناتی از قبیل صفحه آرایی نیست و تمرکز این نرم افزار بر روی نوشتار و متن تایپ شده است.



## نصب typora:

برای نصب نرم افزار ابتدا باید آن را از سایت مربوط به این نرم افزار به نشانی www.typora.io دانلود کنیم. پس از دانلود میتوانیم این نرم افزار را نصب کنیم. فرآیند نصب نرم افزار بسیار ساده است.



## نصب پوسته:

نرم افزار typora به صورت پیشفرض برای زبان هایی آماده شده که جهت نوشتن آن ها از چپ به راست است. برای اینکه بتوانیم از آن برای زبان فارسی نیز استفاده کنیم، یکی از راه ها نصب کردن پوسته است. برای نمونه میتوانیم پوسته Middle east را از [این لینک](https://github.com/sadra/middle-east/releases/download/1.1.0/middle-east-1.1.0.zip) دانلود کنیم. برای نصب پوسته ابتدا از منوی File گزینه Preferences را انتخاب میکنیم.

<img src="C:\Users\erfan\Pictures\Screenshots\Screenshot (305).png" alt="Screenshot (305)" style="zoom:33%;" />

در پنجره باز شده از طریق منوی appearance گزینه open theme folder را انتخاب میکنیم.

<img src="C:\Users\erfan\Pictures\Screenshots\Screenshot (313)_LI.jpg" alt="Screenshot (313)_LI" style="zoom:33%;" />

فولدر مربوط به پوسته های نرم افزار برای ما باز میشود. حال از میان محتویات فایل پوسته ای که دانلود کردیم پوسته هایی که نیاز داریم را انتخاب و کپی میکنیم.

![Screenshot (311)](C:\Users\erfan\Pictures\Screenshots\Screenshot (311).png)

و آن ها را در فولدر مربوط به پوسته های نرم افزار paste میکنیم.

![Screenshot (309)](C:\Users\erfan\Pictures\Screenshots\Screenshot (309).png)

برای استفاده از تم هایی که اخیرا اضافه کردیم باید یک بار نرم افزار را ببندیم و دوباره آن را اجرا کنیم.

پس از اجرای دوباره نرم افزار میتوانیم از طریق منوی themes پوسته هایی که اخیرا اضافه کردیم را مشاهده کنیم و آن ها را انتخاب کنیم.

![Screenshot (315)](C:\Users\erfan\Pictures\Screenshots\Screenshot (315).png)









## نحوه خروجی گرفتن:

خروجی گرفتن در این نرم افزار بسیار ساده است. برای این کار کافی است از منوی File گزینه Export را انتخاب کنیم پس از آن گزینه های مختلفی که نوع خروجی را مشخص میکنند نمایش داده میشوند و ما میتوانیم از بین گزینه ها نوع خروجی مورد نظر خود را انتخاب کنیم.



<img src="C:\Users\erfan\Pictures\Screenshots\Screenshot (317).png" alt="Screenshot (317)" style="zoom:33%;" />





## markdown:

markdown یک استاندارد متن نویسی است که میتواند خواندن و نوشتن یک متن را برای ما ساده تر کند. همچنین میتوانیم به وسیله آن نوشته های خود را در نهایت به HTML تبدیل کنیم. به عنوان مثال اگر قصد داریم متنی را به صورت italic بنویسیم کافی است آن را بین دو ستاره(*) قرار دهیم.





## مزیت های استفاده از markdown:

تبدیل متن به HTML:

همانطور که اشاره شد از markdown میتوان به عنوان یک استاندارد تبدیل متن به HTML استفاده کرد و یکی از مزایای مهم آن هم همین موضوع است. markdown در مواردی که نیاز به نوشتن کد به همراه توضیح مربوط به آن وجود دارد به شدت کاربردی است.



ساده بودن:

این استاندارد به شدت ساده است و میتوانیم در حین نوشتن بسیاری از حروف را بولد کنیم و یا هرگونه تغییر ظاهری در کلمات ایجاد کنیم و نیاز نیست که برای این کار به دنبال دکمه خاصی بگردیم که این موضوع باعث میشود سرعت نوشتن هم افزایش یابد.



پیاده سازی راحت تر سیستم مدیریت متن:

اگر بخواهیم یک سیستم مدیریت متن ایجاد کنیم طراحی گرافیکی آن کار بسیار مشکل تری است در صورتی که میتوانیم این کار را با استفاده از markdown راحت تر انجام دهیم.





## در چه مواردی استفاده از markdown توصیه نمیشود؟

در مواردی که متن ما طولانی است و شامل کد هم نمیباشد همچنان بهتر است که از ویرایشگر های متنی حرفه ای استفاده کنیم.



## نحوه کار markdown:

در ادامه به چند نمونه از نحوه کارکرد markdown اشاره میکنیم.



عناوین:

برای مشخص کردن عناوین از # استفاده میکنیم.

برای مثال اگر از یک # استفاده کنیم نشان دهنده Heading1 است و اگر دوبار از # استفاده کنیم نشان دهنده Heading2 است و همین فرآیند تا Heading6 ادامه دارد.



ویرایش متن:

برای نوشتن یک کلمه به صورت italic باید آن را بین دو ستاره قرار دهیم.

برای نوشتن یک کلمه به صورت بولد باید آن را بین چهار ستاره قرار دهیم.

برای قرار دادن یک لینک در متن باید آن را بین [ ] قرار دهیم و لینک مربوطه را هم در بین دو پرانتز قرار دهیم.



نقل قول: 

برای قرار دادن نقل قول در نوشته باید قبل از نوشته علامت > قرار دهیم.



نمایش قطعه کد:

برای نمایش قطعه کد باید آن را بین دو علامت ``` قرار دهیم.



مواردی که در بالا اشاره شد موارد کاربردی از نحوه کارکرد markdown بود که به صورت مختصر راجع به آن ها توضیح داده شد.









