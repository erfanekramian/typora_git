## git:

git ابزاری است که به وسیله آن میتوانیم ورژن های مختلف یک پروژه را کنترل کنیم. git وظیفه ردیابی تغییراتی که در فایل های پروژه رخ میدهد و همچنین وظیفه هماهنگ سازی کار بر روی فایل های مختلف درون پروژه برای چندین نفر را بر عهده دارد. git این امکان را برای ما فراهم میکند که نسخه های مختلفی از یک پروژه داشته باشیم و به راحتی بتوانیم نسخه های قبلی را برگردانیم. git امروزه به شدت میان برنامه نویسان و توسعه دهندگان محبوب است و معمولا در پروژه هایی که بیش از یک نفر آن را توسعه میدهد استفاده میشود.



## repository:

برای مدیریت پروژه در git ما نیاز به یک repository داریم. فایل های پروژه درون repository قرار میگیرند و همچنین فایل هایی که در حین پروژه تغییر میکنند یا به پروژه اضافه میشوند همه درون آن قرار دارند.



## نحوه ساخت repository:

برای ساخت repository ابتدا باید در سایت www.github.com ثبت نام کنیم.

پس از ثبت نام و ورود به سایت میتوانیم از طریق صفحه پروفایل خود به ساخت repository اقدام کنیم. برای این کار مانند شکل زیر در پروفایل خود از قسمت repositories گزینه new را انتخاب میکنیم.



![Screenshot (348)_LI](C:\Users\erfan\Pictures\Screenshots\Screenshot (348)_LI.jpg)



پس از آن صفحه برای ما نمایش داده خواهد شد. در آن صفحه باید اطلاعات مربوط به repository را وارد کنیم.



![Screenshot (349)](C:\Users\erfan\Pictures\Screenshots\Screenshot (349).png)



پس از وارد کردن اطلاعات مربوط گزینه create repository را انتخاب میکنیم و repository برای ما ساخته میشود.

من در repository ساخته شده فایل مربوط به گزارش typora را آپلود کردم.



![Screenshot (350)](C:\Users\erfan\Pictures\Screenshots\Screenshot (350).png)



حال برای ایجاد کردن repository مورد نظر در کامپیوتر خود از قسمت code لینک repository را کپی میکنیم. پس از آن command prompt را اجرا کرده و به مسیری میرویم که میخواهیم repository را به آنجا منتقل کنیم.

برای اینکار پس از دستور git clone لینکی را که کپی کرده بودیم قرار میدهیم و دستور را اجرا میکنیم. پس از اجرای دستور repository با موفقیت در مسیر مربوطه ایجاد میشود.



![Screenshot (351)](C:\Users\erfan\Pictures\Screenshots\Screenshot (351).png)







## توضیح برخی از دستورات ساده git:

ساخت branch:

زمانی که repository را ایجاد میکنیم یک شاخه (branch) اصلی به نام master وجود دارد. برای اینکه تغییرات مختلفی که در فایل ها ایجاد میکنیم روی این شاخه اصلی اعمال نشوند میتوانیم شاخه جدیدی ایجاد کنیم و در درون آن شاخه به صورت مستقل به توسعه بپردازیم. در انتها فایل های نهایی که خالی از خطا هستند را باید در شاخه master ادغام کنیم. برای ایجاد یک شاخه جدید از دستور git checkout -b استفاده میکنیم و پس از این دستور نام شاخه ای که میخواهیم ایجاد کنیم را وارد میکنیم و دستور را اجرا میکنیم. 

برای مثال با دستور git checkout -b typora-pdf یک شاخه جدید به نام typora-pdf ایجاد میشود.



کامیت کردن:

پس از اینکه تغییراتی روی فایل ها ایجاد کردیم باید برای آن ها یک پیام کامیت را وارد کنیم. هدف از نوشتن این پیام این است که برای افراد دیگر پروژه مشخص کنیم که چه تغییراتی ایجاد کرده ایم. 

به وسیله دستور  " "git commit -m میتوانیم پیام خود را بنویسیم. در این دستور باید پیام خود را در آخر و بین دو علامت " بنویسیم.



دستور push:

برای اینکه تغییراتی که به صورت محلی روی فایل ها ایجاد کردیم را روی repository آنلاین بفرستیم و ذخیره کنیم از دستور git push استفاده میکنیم. برای مثال در تصویر زیر تغییراتی که به صورت محلی ایجاد کرده بودیم را بر شاخه typora-pdf در repository آنلاین اعمال میکنیم.



![Screenshot (352)](C:\Users\erfan\Pictures\Screenshots\Screenshot (352).png)



حال اگر repository را مشاهده کنیم میبینیم که تغییرات مربوطه به درستی اعمال شده است.



![Screenshot (353)](C:\Users\erfan\Pictures\Screenshots\Screenshot (353).png)





## دستور pull:

دستور pull  از نظر کاربرد  عکس دستور push عمل میکند. این دستور تغییراتی که در repository آنلاین وجود داشته را روی پروژه که در کامپیوتر خود به صورت محلی ذخیره کرده ایم اعمال میکند.